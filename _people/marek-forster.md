---
order: 5
name: Marek Förster
title: Marek Förster
fullname: Marek Förster 
layout: lide
img: marek-forster.jpg
description: Vedoucí mediálního odboru libereckého kraje. Pochází z Desné v Jizerských horách, kam se na jaře 2011 vrátil.
sub: vedoucí mediálního odboru libereckého kraje
anotation: Pro tento systém jsou dostupné aktualizace
telefon: +420 775 688 305
mail: marek.forster@pirati.cz
jabber: madbeyk@njs.netlab.cz
twitter: https://twitter.com/madbeyk
facebook: https://www.facebook.com/madbeyk
soundcloud: https://soundcloud.com/madbeyk
googleplus: https://plus.google.com/+MadbeykVonBQ
github: https://github.com/madbeyk
---

Marek se narodil 4. července 1976 ve Frýdlantu v Čechách, od malička žil v Desné v Jizerských horách, studoval eletrotechniku v Liberci a Praze, kde poté asi 12 let žil, pracoval a podnikal. Na jaře 2011 se vrátil do Jizerek, nyní podniká a žije s přítelkyní Hankou a kocourem Garfieldem (ve střídavé péči) v Desné.

Už v útlém věku propadl kouzlu počítačů, což mu zůstalo.

Profesionálně se orientuje na vývoj internetových a databázových aplikací, v poslední době pro dotyková zařízení.

Amatérsky se věnuje sjezdovému lyžování a cyklistice. Ve volném čase koumá nové technologie, fotografuje, poslouchá a skládá elektronickou hudbu, kterou hraje na různých akcích a festivalech.

O politiku se začal zajímat zhnusen současným vývojem politiky a postupnou degradací svobody u nás. Piráti jsou mu srdcem i duší nejbližší, proto se stal v roce 2011 jejich příznivcem a podporovatelem a v roce 2013 právoplatným členem.

V roce 2014 se stal druhým místopředsedou libereckého krajského sdružení. Na tuto funkci ale v roce 2016 rezignoval, kvůli nedostatku času na své podnikatelské a osobní projekty. V současné době je vedoucím krajského mediálního odboru.

**Politické názory a priority** 
  * Svoboda v reálném životě i na internetu
  * Internet - přístup k informacím - je základní lidské právo - nesmí být omezován ani cenzurován
  * Terorismus nemůže být záminkou vlád ke šmírování lidí a omezování soukromí na internetu
  * Minimalizace úlohy státu v životě člověka - stát by měl být jen základním servisním zázemím občana (bezpečnost, vzdělání, zdravotnictví), ne jeho (ekonomickou) koulí na noze. Čím méně stát zasahuje do činností občana, tím je občan svobodnější.
  * Jednodušší legislativa - méně byrokracie - méně úředníků - nižší daně - větší šance, že budou lidé generovat reálné hodnoty a dostanou za to dobře zaplaceno
  * Žijeme v Evropě, platíme evropské ceny za zboží i služby - měli bychom být evropsky odměňováni
  * Transparentnost státních financí - omezení prostoru pro korupci a rozkrádání
  * Politici a státní zaměstnanci musí mít zpětnou vazbu a finanční zodpovědnost ohledně svých rozhodnutí
  * Stát jsme my - státní podniky nebo podniky se státní účastí by měly mít ceny služeb nastaveny tak, aby negenerovaly zisk na úkor občanů